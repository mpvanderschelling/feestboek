Ha <naam>!

Ik kwam jullie kameradvertentie tegen op Facebook en ik sta te springen om jullie huis te versterken! 

Een stuk proza over mijzelf: Ik ben Martin, 26 jaren jong, kom oorspronkelijk uit Breda en heb Materiaalkunde gestudeerd in Delft. Een aantal maanden geleden ben ik begonnen met werken als technische software engineer.

In mijn vrije tijd ben ik veel bezig met muziek. Ik speel al een aantal jaren piano in een coverband en pre-corona speelden we op vele studentenfeesten door heel Nederland. Tijdens de locktowntijden heb ik met vrienden een huiskamerconcert-livestream gegeven. Naast muziek doe ik ook regelmatig aan sport. In Delft heb ik jaren bij Dopie gehockeyt en tijdens mijn internship in Londen ook bij het universiteitsteam van Imperial College. Sinds dit jaar speel ik in een nieuw team bij HC Delfshaven. Verder ga ik jaarlijks snowboarden in de Franse alpen. Ook ga ik vaak naar de Kuip voor een pot voetbal van de mooiste club van Nederland. Ik houd van avontuurlijke vakanties en heb de afgelopen jaren ook verre reizen gemaakt naar onder andere Sri Lanka, Cambodja, Georgie en Thailand. 

Nadat ik een aantal jaren in een bruisend studentenhuis heb gewoond, ben ik opzoek naar een plek waar doordeweeks serieus gewerkt kan worden en (vaak) samen wordt gegeten. In de weekenden onderneem ik graag het een en ander en wil graag Rotterdam post-corona ontdekken! Ik ben een initiatiefrijk, creatief persoon die wel van een pilsje op zijn tijd houdt. Ik houd van koken (specialiteiten sushi, stoofpotten en soepen!), gezelschapsspellen en goeie actiefilms. Het lijkt me fantastisch om bij jullie te komen wonen en ik zie graag jullie reactie tegemoet. Je kan me ook bereiken op 0611225444.

P.S: Ik heb Facebook speciaal opnieuw aangemaakt om te kunnen reageren op kameradvertenties haha! Mijn profiel is daarom een beetje een lege boel. Daarom heb ik wat scherpe pica's op mijn website gezet: https://www.mpvanderschelling.github.io/feestboek. Veel kijkplezier :)!

